# Tietokantapalvelun luominen

Rahti-projektiin voi lisätä esivalmisteltuja kontteja _Browse Catalog_-näkymästä:

![](img/rahti_add_service.png)

![](img/rahti_browse_catalog.png)

Tässä esimerkissä käytetään MySQL-vaihtoehtoa. 

_Huom! Tarjolla olevat Ephemeral-versiot tietokantapalveluista käyttävät pelkästään väliaikaista tallennuskapasiteettia ja kaikki mahdolliset muutokset mm. tietokantaan häviävät samalla, kun kontin suoritus loppuu. Pysyvää tallennusta varten tulee valita "tavallinen" tietokantapalvelukontti ja sille dedikoitu Persistent Volume Claim (PVC) -tallennustila._

Etene luontivelhon näkymässä ’Next’ painikkeella konfigurointikohtaan ja täytä kontille haluamasi asetukset. Asetuksista kannattaa täydentää ainakin:

-	__Database Service Name__: Tietokantapalvelun nimi. Tällä nimellä muut kontit löytävät palvelun.
-	__MySQLConnection Username__: Käyttäjätunnus sql-palvelimelle kirjautumiseen.
-	__MySQL Connection Password__: Salasana sql-palvelimelle kirjautumiseen.
-	__MySQL Database Name__. Luotavan tietokannan nimi.

![](img/mysql_configuration_dialog.png)

Luontivelho tarjoaa mahdollisuuden luoda tietokannan luonnin yhteydessä salaisuustiedosto (_secret_), johon talletetaan tietokannan konfiguraatiotiedot. 

Salaisuus kannattaa luoda, sillä sitä käyttäen luottamuksellisia konfiguraatiotietoja ei tarvitse tallettaa versionhallintaan, eikä niitä tarvitse lainkaan käsitellä suoraan vaan ne voidaan tarvittaessa lukea salaisuustiedostosta.

![](img/mysql_create_secret.png)

Salaisuudet (ja muut vastaavat resurssit) löytyvät Rahti-palvelun web-käyttöliittymästä _Resources_-valikon alta.

![](img/rahti_resources_secret.png)
